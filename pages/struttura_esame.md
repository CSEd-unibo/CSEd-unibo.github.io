# Struttura orale dal 2026 (BOZZA del 7 febbraio 2026)

L'esame durerà max 60 minuti.

L'esame sarà solo orale.

In caso di bocciatura o rifiuto del voto, lo studente dovrà presentarsi a un appello successivo con una proposta significativamente diversa dalla precedente


## Primi 20 minuti
Descrivere (parlando a esperti di Didattica dell'Informatica) la progettazione didattica innovativa di una attività didattica (1-3h), esplicitando i seguenti aspetti

### Argomento
Argomento di Informatica che si vuole insegnare

### Indirizzo e classe
Eventuale adattabilità ad altri tipi di indirizzi

### Collocazione all’interno di una Unità Didattica o di Apprendimento
In poche parole, contestualizzare questa attività all’interno della relativa una unità, senza dettagliare le altre lezioni/attività ma collocandola temporalmente (es. inizio, metà, fine della unità).

### Innovatività
Elencare brevemente quali attività discusse nella ricerca e nei materiali online sono già presenti per insegnare questo argomento, e mettere in evidenza perché la propria proposta è innovativa.

### Contestualizzazione nei documenti ministeriali
Riportare semplicemente, senza rielaborarli o modificarli in alcun modo, quali traguardi e obiettivi generali (e, quando presenti, anche conoscenze e abilità) questa attività contribuisce a raggiungere (essere molto selettivi e scegliere solo quelli strettamente attinenti)

### Prerequisiti
Elencarli brevemente

### Obiettivi specifici di apprendimento in forma operativa (esplicitati dal punto di vista dell’apprendente)
Che cosa dovrebbero essere in grado di fare lɜ studenti alla fine dell’attività?
Idearli e scriverli sulla base delle tassonomie e delle regole viste in classe (non è necessario suddividerli in conoscenze e abilità).
La premessa comune a tutti gli obiettivi sarà “Al termine dell’attività, lə studente è in grado di...”

### Approcci metodologici/strategie d’insegnamento-apprendimento
Indicare le metodologie. Non fare un lungo elenco, sceglierne un paio coerenti con l’argomento e soprattutto con gli obiettivi specifici,  È necessario averle capite molto bene, saperle spiegarle bene, applicarle coerentemente, essere consapevoli dei benefici attesi e delle eventuali criticità.

### Risorse didattiche, contenuti, spazi (fisici e/o digitali), attrezzature
Descriverli brevemente.

### Micro-planning e timing della lezione/attività
Cosa fanno insegnanti e studenti prima, durante e dopo l'attività? Descrivere nel dettaglio le fasi della lezione, per esempio sotto forma di tabella.
La progettazione sarà precisa “al minuto”. Si tratta ovviamente di una progettazione ideale, l’insegante sarà pronto ad adattarla poi alle situazioni reali.

### Valutazione formativa
Un accenno a come valutare il raggiungimento degli obiettivi specifici in forma operativa
(si tratta di una valutazione formativa visto che riguarda una singola lezione/attività).


## Secondi 20 minuti

Simulare una parte significativa (o più parti, inframezzate da "fast forward") della attività progettata, impersonando totalmente il ruolo del docente che parla a studenti dell'età indicata.

## Terzi 15 minuti

Domande su quanto presentato e sugli argomenti di Didattica dell'Informatica ad esso collegati
