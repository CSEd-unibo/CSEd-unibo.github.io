# Concetti fondamentali dell'Informatica

In questa pagina desidero condividere alcuni concetti chiave dell'Informatica che di solito indico da anni nella mia prima lezione (o quando faccio attivit&agrave; di orientamento nelle scuole)

###Cos'&egrave; l'Informatica?

&Egrave; la **SCIENZA** che studia come rendere disponibile e fruibile informazione in modo automatico.
Informatica = INFORmazione + autoMATICA.

###Ma l'Informatica non è la scienza dei computer?

No. Come la Biologia non è la scienza dei microscopi o la Astronomia non è la scienza dei telescopi. I computer sono solo i nostri strumenti di lavoro.

###Hardware vs. Software

*L'hardware si riconosce dal software quando qualcosa non funziona. L'hardware può essere preso a calci mentre contro il software si può solo imprecare*

L'hardware è ciò che è fatto di atomi. Il software è ciò che è fatto di conoscenza.

###Cos'&egrave; l'informazione?

&Egrave; un elemento di conoscenza utile. &Egrave;, per esempio, ci&ograve; che &egrave; utile al nostro pensiero, al nostro ragionamento. Pu&ograve; essere informazione la temperatura di oggi per decidere se mettere o no la felpa per uscire, ma sono elementi di informazione anche la musica, un romanzo, la ricetta dei tortellini.

###Quali sono i problemi che affronta l'Informatica?

Sono essenzialmente tre:

* l' **elaborazione** la trasformazione dell'informazione grezza (detta dato) in informazione nella forma desiderata e fruibile

* la **memorizzazione** il mantenimento di dati e delle informazioni quando queste sono disponibili in un momento diverso da quello di utilizzo

* la **comunicazione** il trasferimento di dati e informazioni nello spazio quando queste sono disponibile nel luogo diverso da quello di utilizzo

###Cos'&egrave; un Algoritmo?

È una sequenza finita di passi da svolgere per la soluzione di un problema

###Cos'&egrave; un Linguaggio?

È una quadrupla: alfabeto, lessico, sintassi, semantica. L'alfabeto è un insieme di simboli, la sintassi è un insieme formato da sequenze finite (stringhe) di caratteri dell'alfabeto (insieme delle parole del linguaggio), la sintassi è un insieme formato da stringhe parole del linguaggio (insieme delle frasi del linguaggio), la semantica è una funzione che associa ad ogni frase una azione o un oggetto.

###Quali linguaggi studia l'informatica?

* Per risolvere problemi di elaborazione si usano *linguaggi di programmazione*, in grado di rappresentare algoritmi

* Per la memorizzazione si usano linguaggi di rappresentazione dell'informazione chiamati *formati di dato*

* Per la comunicazione si usano linguaggi (temporizzati) chiamati *protocolli di comunicazione*.

###Cos'è un programma?

È un algoritmo espresso in un linguaggio di programmazione. È un testo (è come una ricetta di cucina o uno spartito musicale, indica il procedimento per realizzare qualcosa)

###Cos'è un processo?

È l'atto della esecuzione di un programma. Mentre giocate con un videogioco voi interagite con il processo che sta eseguendo in videogioco. Non si gioca col programma, come non si sente uno spartito.

###Quali sono gli *eroi* dell'Informatica?
Ogni scienza ha i suoi *eroi*: Einstein è un *eroe* della Fisica, Pasteur, Pierre e Marie Curie sono *eroi* della Biologia, la Matematica ha Gauss, Fermat... e quali sono gli [*eroi*](eroi.md) dell'Informatica?

