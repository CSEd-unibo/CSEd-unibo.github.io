# Rubric orale dal 2026 (BOZZA del 7 febbraio 2026)

|  | **_Assente_** | **_Parziale_** | **_Adeguato_** | **_Adeguato++_** |
|---|---|---|---|---|
| **innovatività** | materiale per nulla originale | fa uso di materiale già esistente apportando solo alcune modifiche, le modifiche apportate non sono motivate o non sono migliorative | materiale completamente originale o fortemente riadattato (sulla base di scelte motivate), il materiale già esistente è correttamente menzionato | materiale originale creato/adattato sulla base di pregi e difetti individuati a seguito di una estesa ricerca e rassegna del materiale già esistente |
| **coerenza età e/o indirizzo di scuola** | lessico, prerequisiti, contenuti, esempi non coerenti (es. troppo facili, troppo difficili, metafore non note o non adeguate all'età dello studente...) | alcuni termini, concetti, esempi troppo difficili o non adeguati (es. troppo infantili) | termini, concetti ed esempi adeguati all'età e al tipo di scuola/indirizzo | termini, concetti, esempi propri e attenzione alla diversità culturale e di genere |
| **adeguatezza del materiale rispetto a traguardi e obiettivi** | obiettivi mal scritti, incoerenti col materiale presentato o con i documenti ministeriali | alcuni obiettivi non sono facilmente misurabili, sono troppo semplici o troppo complessi da raggiungere col materiale proposto | obiettivi ben scritti secondo una precisa tassonomia, il materiale presentato è adeguato a raggiungerli |  |
| **metodologie didattiche** | metodologie non descritte o del tutto incoerenti con i materiali presentati (es. metodologie attive ma materiale molto trasmissivo/frontale) | le metodologie sono descritte informalmente o non sono del tutto coerenti con i materiali presentati | le metodologie didattiche sono chiaramente indicate e coerenti con il materiale presentato | si applicano moderne metodologie sulla base dei risultati della ricerca scientifica in didattica dell'Informatica |
| **guida per l'insegnante** | non sono forniti suggerimenti adeguati per l'insegnante | sono fornite spiegazioni all'insegnante, a volte troppo vaghe, a volte di difficile lettura (es. lunghe ripetizioni di azioni uguali o ripetizione del materiale per studenti) | è espresso in modo chiaro, sintetico ma efficace quello che l'insegnante deve fare nelle varie fasi dell'attività, i consigli su come condurre l'attività, gli aspetti a cui prestare maggiore attenzione |  |
| **correttezza concettuale dei contenuti informatici** | i concetti/contenuti presentati presentano errori o incongruenze | ci sono passaggi non chiari relativamente a concetti/contenuti | i concetti/contenuti informatici presentati sono corretti  | la lettura genera curiosità di approfondire concetti correlati |
| **valutazione** | non sono indicate modalità di valutazione | la valutazione è solo sommativa o ridotta al calcolo di un voto numerico | sono previste modalità di valutazione in itinere e per favorire l'apprendimento | vengono utilizzate modalità di valutazione formativa e continuativa innovative e divertenti |
| **replicabilità** | gli strumenti usati non sono reperibili | ci sono difficoltà a reperire/costruire il materiale didattico | il materiale è di facile reperibilità o costruzione |  |
| **attenzione a studenti con difficoltà e a studenti molto svegli** | non sono previsti percorsi limitati, spiegazioni alternative e non sono previsti approfondimenti | alcune dell'attività possono essere difficili per gli studenti più deboli, sono descritte solo in modo generico idee per approfondimenti | in tutta l'esposizione si nota attenzione agli studenti che fanno più fatica (es. spiegazioni alternative) e sono previsti approfondimenti |  |
| **simulazione** | lo studente non cerca in nessun modo di fare una simulazione, parlando come parlerebbe a suoi colleghi o ai docenti senza calarsi nella parte | lo studente cerca di calarsi nella parte, ma a volte utilizza un atteggiamento non adatto ai destinatari ideali della sua attività | lo studente si cala nella parte, interagendo in modo coerente con il pubblico ideale | lo studente è coinvolgente e fa trasparire passione |
| **terminologia** | lo studente utilizza una terminologia non adeguata al pubblico ideale | lo studente utilizza una terminologia abbastanza adeguata, a volte utilizzando termini troppo complessi o impropri | lo studente utilizza una terminologia adeguata, sa spiegare in modo semplice ma preciso i termini e i concetti, in modo adeguato al target |  |
| **sollecitazioni** | lo studente non riesce a rispondere alle sollecitazioni dei Prof. (es. domande poste come se fossero studenti, sollecitazioni a cambiare ritmo...) | lo studente risponde ad alcune delle sollecitazioni dei Prof., ma non si discosta troppo dalla lezione già preparata | lo studente riesce ad adattare la sua lezione sulla base delle sollecitazioni dei Prof, risponde alle loro domande come se loro fossero degli studenti, adatta il ritmo, riuscendo a convogliare i punti fondamentali della sua proposta didattica |  |
| **contenuti di didattica dell'informatica** | fuori dalla simulazione, lo studente mostra di non conoscere/non ricordare i contenuti spiegati a lezione e i ragionamenti fatti | lo studente mostra una comprensione di base dei contenuti del corso di didattica, mostrando però di non ricordare o di non aver compreso dettagli e sfumature | lo studente padroneggia i contenuti del corso e li sa applicare in modo efficace a una discussione relativa al materiale didattico presentato |  |
| **conoscenza dei contenuti di informatica** | fuori dalla simulazione, lo studente mostra molte lacune o errori nei contenuti di informatica che propone | fuori dalla simulazione, lo studente mostra padronanza sufficiente ma non completa dei contenuti di informatica che propone | fuori dalla simulazione, lo studente padroneggia senza problemi i contenuti informatici che propone |  |

